## Bővebben a jógáról.

### Mi a jóga?

A „jóga” szanszkrit eredetű szó, azt jelenti: összekötés, egyesülés. 

Az ősi keleti bölcseletek egy formája, ami Indiában fejlődött ki, a hinduizmus bölcsőjében.

A jógagyakorlatok a maguk teljességében fejtik ki hatásukat, megteremtik a test, a szellem, a tudat és a lélek egyensúlyát. Ily módon segít a jóga megoldani, leküzdeni a mindennapos próbatételeket, problémákat és gondokat. A jógával közelebb jutunk önmagunk megismeréséhez, életünk értelmének és a Forráshoz, vagyis Istenhez való viszonyunknak magasabb szintű megértéséhez.

“….ha valaki fejlődik a jóga és a meditáció által, az idővel minden tudást megtalál az Önvalóban, a szívben” Bhagavad-gítá 4.38 Bakos Attila fordításában

### Mi az a mobilitás, vagy mobility jóga?

A mobilitás jóga, a jóga egy olyan fajtája, amely a mozgástartomány javítására és az olyan állapotokhoz kapcsolódó merevség és fájdalom enyhítésére összpontosít, mint az ízületi gyulladás, ízületi beszűkülés.  A mobilitás megőrzése elsődleges fontosságú, mert lehetővé teszi az emberek számára, hogy tovább maradjanak függetlenek, azaz ne szoruljanak segítségre és életkoruk előrehaladtával jó életminőséget tartsanak fenn. Másrészről a mozgáskorlátozottság gyakran más típusú “fogyatékossághoz” vezethet. Ezért több gyakorlati rutint is mutatok az órákon, idő hiányában, leginkább a magán órákon.

Azok, akik mozgásképességüket javító gyakorlatokat keresnek, nem biztos, hogy tudják, mi a különbség a mobility jóga és a “normál” jóga között. A jóga fő célja (Natalie Nevins, DO szerint) az erő, a tudatosság és a harmónia építése mind a lélekben, mind a testben. A mobility jóga egy modern mozgásterápia, amelynek a fő célja a mobilitás javítása, az ízületek egészségének elősegítése a feszültség oldása révén. Azonban minden testgyakorlás hozza magával a lelki feszültségek oldódását, a harmóniát. Ezt elősegítik az órák megkezdése előtti léglőgyakorlatok és az órákat lezáró relaxáció, illetve meditáció.

### A mobilitás és a rugalmasság ugyanaz?

A jógát gyakran a rugalmassággal társítjuk. Bár igaz, hogy sok hagyományos jógarutin a rugalmasság javítására összpontosít, a mobilitás egy másik fogalom. Ha jógaórát keresel a mobilitás javítására, tudd, hogy ez a mozgástartományt részesíti előnyben a rugalmassággal szemben, bár törekszem rá, hogy az órákon ötvözzem a mobilitásra irányuló és a flexibilitásra irányuló gyakorlatokat.

A mobilitás és a rugalmasság (flexibilitás) közötti fő különbségek a következők:

A rugalmasság az ízületeken áthaladó izmok és lágy szövetek kiterjesztésére összpontosít, míg a mobilitás az ízület mozgásával függ össze.

A rugalmasságot azzal mérik, hogy az ízület milyen messzire tud elmozdulni, míg a mobilitás az egyén azon képességére utal, hogy képes-e elindítani, irányítani és fenntartani a mozgást.

Mind a rugalmasság, mind a mobilitás nagyon fontos a test általános egészsége szempontjából. Mindazonáltal a mobilitásukat befolyásoló állapotokban – például a guggolás vagy járás képességében korlátozott – szenvedő betegek előnyben részesíthetik a mobilitási gyakorlatokat, a rugalmassággal szemben. Épp ezért a hosszan fennálló ízületi elváltozással küzdőknek magán órát (is) javaslok, ahol személyre szabottan állítom össze a gyakorlatokat és lépésről lépésre tágítjuk a mozgástartományt, aminek nyomán az ízületi feszültség és így a gyulladás csökken, végső soron, meg is szűnhet.

### Kinek jó a jóga mobilitás?

A mobilitás jóga rendkívül előnyös lehet a krónikus ízületi gyulladásban szenvedők számára. A különböző fizikai állapotban lévő emberek, rendszeres gyakorlással javíthatnak aktuális állapotukon. A rendszeres gyakorlás, mint az élet legtöbb területén, úgy itt is sikerélményeket hozhat, ami pedig kihatással van, az élet más területeire is.
Ideális esetben minden ízületednek jó mozgásterjedelműnek kell lennie. A mindennapi mozgások könnyű elvégzéséhez, azonban néhány ízületnek különösen mozgékonynak kell maradnia:

Ezek

A csípő

A gerinc felső háti szakasza

A boka

A csukló

A vállízületek

Ha ezek az ízületek nem elég mozgékonyak, nehézségekbe ütközhet az olyan alapvető mozgások elvégzése, mint a guggolás vagy a karok fejfölé emelése. Mindenkinek, aki ezeket az ízületeket érintő betegségekben szenvednek, fontolóra kell vennie a mobilitási gyakorlást.

### Kik profitálhatnak még a mobilitás jógából?

Azokon túl, akik bizonyos ízületi problémákkal küzdenek, a mobilitási jóga edzések számos szempontból előnyösek lehetnek, beleértve:

Ízületi gyulladásban, Parkinson-kórban vagy SM-ben (sclerosis multiplex) szenvedők. Csípő műtött, vagy műtét előtt állóknak, akár annak elkerülésére. A mozgástartomány javítása mellett a mobilitási jóga gyakorlás szintén javíthatja a mozgásszabályozást és a stabilitást.

A különböző eszközöket használó idős emberek, biztonságos, adaptált gyakorlatokkal is javíthatják mobilitásukat.

Sportolók. A jóga segíthet csökkenteni a sérülések kockázatát, valamint javítani az egyensúlyt és a koordinációt, elkerülhető vele (különösen bizonyos sportágak esetében) a beszűkülés, elmerevedés, valamint a lazaság elvesztése.

Foglalkozom sportolókkal.

Az irodai dolgozók, akik hosszú ideig ülnek az íróasztalnál, elmerevedésben szenvedhetnek, folyamatos kényelmetlenséget élhetnek meg a rossz testtartás miatt. A mobilitási gyakorlatok segíthetnek a feszültség oldásában és a testtartás javításában, a fájdalmak csökkentésében, végső soron pedig megszűntetésében.

Vállalok office jógaórákat, irodai körülmények között is.

Idősek. A jó mobilitás csökkentheti az esések kockázatát. Segíthet az idős embereknek életminőségük megőrzésében is, mivel lehetővé teszi számukra, hogy kiszabaduljanak a négy fal közül és folytassák élettevékenységeiket, hobbijukat.

Szeretek idős emberekkel foglalkozni, élvezem a társaságukat. Bátran keressenek, akár házhoz is megyek.

Valamint 

Bárki, aki szeretné javítani vagy megőrizni teste jó közérzetét. Ez bármilyen korú, edzettségi szintű és fizikai képességű emberre vonatkozik. A mobilitás javítása segíthet javítani a jó közérzetet, és megelőzhető a mobilitás elvesztése az életkor előrehaladtával.

### Hogyan segít a mobilitás jóga?

A mobilitás jóga számos lehetséges előnnyel jár. Az általad tapasztalt előnyök, eltérőek lehetnek az általad követett rutinoktól, függően, a jógázás gyakoriságától és bármilyen egészségügyi állapottól.

Megjegyzés a biztonsággal kapcsolatban: Ha egészségi állapotod kritikus és nem vagy biztos abban, hogyan kezdj neki az edzésnek, vagy aggódsz a gyakorlás / edzés hatása miatt, beszélj orvosoddal vagy gyógytornászoddal, mielőtt elkezdenéd a gyakorlást velem.

Javítja a mobilitást és az egyensúlyt 

A jóga javíthatja a mobilitást, ha a gyakorlatokkal kifejezetten egy problémás területet célzunk meg. Ha a mobilitás a prioritás, összpontosíts a mobilitási edzésekre, mivel önmagában a rendszeres jóga gyakorlás, nem biztos, hogy segít.

Fokozza a vérkeringést

Az izmok és a kötőszövetek mobilizálása, nyújtása elősegíti a vérkeringést az egész testben. A Fascia edzése is elősegíti a mobilitást.

Javítja az alvást 

A jóga (beleértve a mobilitás jógát is) olyan technikákra összpontosít, mint a teljes, mély légzés, a relaxáció és a fókusz megtalálása, amelyek javíthatják az alvást.

Javítja a testtartást

Általában, ha erősebb vagy és rugalmasabb, a testtartásod is automatikusan javulni fog. Ha mobility jógaórára jársz, elsajátíthatod a tudatosabb testtartást, illetve légzést és azt, hogy hogyan javíthatod, illetve őrizheted meg, azt a nap folyamán.

Nyugodtabbá és kipihentebbé tehet a rendszeres gyakorlás.

A jóga egyesíti a mozgást az éberséggel, a reflexióval és a légzési technikákkal, amelyek segítségével nyugodtabbnak érezheted magad.

Csökkenti az izomfeszültséget 

Az izmok és a fascia nyújtása, edzése, csökkenti a feszültséget, nem csak fizikai értelemben.

### Mi a Hatha-Jóga?

A Hatha-jóga (szanszkrit: हठ योग) a jóga egyik formája. Az egyik legismertebb jógairányzat, mely elnevezése a “ha” és “tha” szavakból épül össze és szimbolikus jelentéssel bír: a “ha” szó Napot jelent, a “tha” pedig Holdat. A hatha jóga kiegyensúlyozza a Nap és Hold jellegű aktív és passzív, soláris és lunáris, prána és apána energiákat a szervezetben. Eredetileg a Rádzsa-jóga egyik ága volt, ma már azonban önálló, a testi és szellemi egészség megőrzésére törekvő jógarendszert alkot. Fő célja a csakrák megtalálása és aktiválása, egyénenként. Így próbálja életre kelteni a kundalinit, a szunnyadó szellemi energiát.  A Hatha-jóga a testen való uralom Jógája. A fő jógairányzatokkal szemben nem a megszabadulást és az üdvösséget célozza, hanem a testi egészséget és tökéletességet, ahol valaki a fizikai, érzelmi, szellemi és lelki szinten is egyensúlyban van. Főleg Nyugaton lett népszerűvé.

A jóga tanainak feltárói és tapasztalt művelői jól ismerték az emberi testet, a szervezet minden porcikáját és működését, hogy az ülésmódok és testtartások tudatosan befolyásolják a testet, bizonyos szervekre, vagy bizonyos idegközpontokra hatnak ki.

A jógának ezzel a részével főleg a Hatha-Jóga foglalkozik.

A jógának ezen ága a testen keresztül akarja a pránát, az energiát, irányítani, azaz a testet mint akadályt feloldani az energia áramlásába bevonni. Ez nagyon is kézenfekvő módszer, hiszen testben élünk és testünk ezer nyűggel akadályoz bennünket a szellemi összpontosításban, amíg alá nem tudjuk vetni akaratunknak. A Hatha-Jóga egy szelíd gyakorlati módszer és ott kezdi az önfegyelmezést, ahol csakugyan el kell kezdeni: a testünknél, fizikai alkatunk mozgósításánál, szabályozásánál.

A lélegzésszabályozással, a prána irányításával (pránájáma) együtt jár, tőle elválaszthatatlan a megfelelő testtartás, az úgynevezett ászana. „Ászana" szó szerint ülésmódot jelent. Az ülésmódokhoz tartozó testtartásokat mudráknak nevezik, de a mudrát rendesen az ülésmóddal együtt szokták általában ászanának mondani. Rendkívül sok különböző ülésmód és testtartás ismeretes és mindegyiknek megvan a maga értelme és célja. A Hatha-Jóga igen jól kidolgozott rendszer. A test tökéletes ismeretén alapszik, bár ez az ismeret egészen más gyökerekből nőtt ki, mint a Nyugat anatómiai ismerete. Nemcsak a sűrűtest részeit, szerveit, vezetékhálózatait és szervi erőközpontjait veszi figyelembe, hanem azt is, hogy azok csupán sűrűanyagú közvetítői, (a test, a magasabb rezgésű, könnyű energia, besűrűsödése alacsonyabb rezgésű, sűrű energiába), eszközei a szellemnek. Amikor a testet edzi, fegyelmezi és rendkívüli mértékben fejleszti, ezt nem öncélú módon teszi, csak azért, hogy a test erős, hajlékony, ügyes és mindenféle feladat elvégzésére kiválóan alkalmas legyen, hanem azért, hogy a test minden külső és belső részén tudatosan uralkodva, legyőzze a test okozta gátlásokat és korlátozásokat, s így szellemi, magasabb rendű célok szolgálatába állíthassa az erőket. A Hatha-Jóga közvetett végcélja szellemi.

A mobilitási elemeket minden esetben kombinálom Hatha elemekkel, ritka kivételtől eltekintve. A hátha jógában a pózokat légzéssel kísérve hosszan kitartjuk, így a mobilitás aktivitását a hátha elemekben pihenjük ki. :))

### Mi a Gerincjóga?
A Gerincjóga szintén egy modern mozgásterápia. Ezeken az órákon is jóga gyakorlatokat végzünk, amelyek a hatha jóga testtartásaiból indulnak ki és amelyek segítenek a fizikai test és az idegrendszer egészségét, a gerinc rugalmasságát helyreállítani.  Így célja a megelőzés, illetve az utókezelés.

A testtartás javításán túl, az élettani hatásai közé sorolandó, hogy erősíti, lazítja és nyújtja az izomzatot, segít oldani a stresszt, növeli a fizikai és pszichikai teherbírást, segít az ülő életmód negatív fizikai hatásainak enyhítésében.

A bárki számára könnyen végezhető, elsajátítható gyakorlatsorok segítségével örömteli fejlődés tapasztalható.

A már kialakult kóros gerincelváltozásokat szakorvos segítségével kell kezelni, a jógagyakorlatok sok esetben segítséget jelentenek ilyen esetekben is, de mielőtt eljönnél hozzám, konzultálj az orvosoddal!

Tehát mégegyszer:

Ha a jóga órákon kívül önállóan gyakorolsz, vagy nem tájékoztatsz egy fennálló problémádról, betegségedről, nem tudok felelősséget vállalni az esetleges sérülések kialakulása miatt. 

Mindig bánj szeretettel a testeddel, kövesd a fokozatosság elvét és soha ne erőltesd bele a testedet olyan pózba, olyan helyzetbe, amelyre még nem állsz készen! Így elkerülheted a sérüléseket és a felesleges fájdalmakat. Lassan, fokozatosan, rendszeres gyakorlással, el fogod érni a kívánt állapotot. Adj időt magadnak, mert minden magadra szánt idő, megtérül. Soha ne légy türelmetlen magaddal! Ne korhold, ne bántsd Magad, inkább légy büszke Magadra, minden lépésért, amit megtettél, minden időért amit Magadra szántál, minden figyelemért, amit Magadra fordítottál.

### Beszéljünk a Meditációról!

#### Mi a meditáció? 

A meditáció egy módosult tudatállapotban való időzés, amit azonban természetesen nem tudat módosító szerek által érünk el, hanem a segítségemmel  egy relaxációs technikán keresztül érkezünk meg, egy másik frekvenciára, mint amiben aktív állapotban vagyunk.

#### Hogyan is kell ezt elképzelni?

Az agyi aktivitás hullámhosszai:

Gamma - 25 Hz

Beta 13 - 25 Hz

Alpha 8 - 12 Hz

Theta 4 - 7 Hz

Delta 1 - 3 Hz

Amikor  például szorongunk, akkor az agyunk, nagyon aktív Béta agyhullám szinten dolgozik. Ilyenkor cikáznak a gondolatok és ez a nagyfokú agyi aktivitás kihat a testünkre is. Idegesség, feszültség, magasabb pulzus szám, stb. Amint azonban az elménk megnyugszik, úgy a szorongó gondolatok is egyre csillapodnak. Ezek figyelhetőek meg Alfa és Théta agyhullám szinten.

És itt jutunk el egy nagyon fontos dologhoz.

Theta szinten az elménk elképesztő. Minden amit lát és hall ebben az állapotban, szinte szűrés nélkül bejut a tudatalattinkba. A kicsi gyerekek 7 éves korukig, szinte folyamatosan ezen az agyi frekvencián vannak. Így tanulnak, így építik fel saját magukat és amit a világról tudniuk kell, a túléléshez. Ezért szívnak magukba mindent ebben a korukban szivacsként. Amikor ebbe a tudatállapotba kerülsz, felnőttként is, akkor is új gondolatok juthatnak be a tudatalattidba, melyek oldhatják a régi rossz berögződéseket és összekapcsolhatnak azzal a forrással aki valójában Te Vagy, önmagad egy magasabb rendű tökéletes verziójával. A pozitív megerősítések a meditációban pedig olyan új gondolati mintákat juttatnak a tudatalatti elmédbe, amik kiszorítják a szorongást kiváltó programokat. A rendszeres meditáció elkezdi tehát kifejteni áldásos hatását a hétköznapi életedre.

Ha szeretnéd Te is megtapasztalni a meditáció áldásos hatását, gyere el az óráimra, jógázz velem, mert a jóga elősegíti, hogy az óra végén valóban el tudj lazulni és át tudd adni magad a pihentető meditációnak.

Amennyiben kimondottan csak meditálni szeretnél, illetve szeretnél megtanulni meditálni, akkor is bátran keress meg, hamarosan meditációs csoportot is indul.

Telefonszám: [+36 20 566 9665](tel:+36205669665) vagy

[gkyogaam@gmail.com](mailto:gkyogaam@gmail.com)
